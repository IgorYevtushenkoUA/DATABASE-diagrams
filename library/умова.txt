R-модель: практичне 1 (2).



"Бібліотека"

Завдання 1.

Розробити концептуальну модель для розробки автоматизованої інформаційної системи обліку отримання та видачі книг в бібліотеці.


Опис предметної області
Книги, що зберігаються в бібліотеці, характеризуються такими параметрами:
- унікальний шифр (ISBN);
- назва;
- прізвища авторів (можуть бути відсутні);
- місто видання;
- видавництво;
- рік видання;
- кількість сторінок;
- вартість книги;
- кількість примірників книги в бібліотеці.


Кожна книга в бібліотеці зберігається в кількох примірниках, кожен з яких характеризується всіма вище перерахованими параметрами відповідної книги та наступними властивостями:
- унікальний інвентарний номер;
- місце розташування в бібліотеці (полиця).


Книги в бібліотеці належать до певних галузей знань, перелік яких відображено в системному каталозі. Кожна галузь знань характеризується шифром на найменуванням. Кожна книга може містити відомості з кількох галузей знань.


В бібліотеці ведеться картотека читачів. На кожного читача в картотеку заносяться такі дані:
- унікальний номер читацького квитка;
- прізвище, ім'я, по-батькові;
- домашня адреса;
- місце роботи;
- дата народження;
- телефон (робочий, домашній, мобільний; читач зобов’язаний надати хоча б один контактний номер).
В бібліотеку не записують читачів молодших за 17 років.


У разі видачі книги читачеві в спеціальному вкладиші (до примірника) зберігається така інформація:
- номер квитка читача, який взяв книгу;
- дата видачі книги;
- очікувана дата повернення книги.
При поверненні книги ці дані знищуються, тобто система має відображати тільки поточний стан бібліотеки. Кожен читач може тримати на руках не більше 5 книжок. Забороняється тримати одночасно більше одного примірника книги з однією назвою.


Групи користувачів інформаційної системи та їх функціональні вимоги
Бібліотекар повинен мати можливість вирішувати такі задачі:
- Приймати нові книги та реєструвати їх в бібліотеці.
- Проводити систематизацію книг (відносити їх до певних галузей знань).
- Проводити каталогізацію книг (призначати інвентарні номери новим примірникам книг та розташовувати їх на свої місця на полицях).
- Проводити списування старих книг. Списувати дозволяється лише ті книги, жоден примірник яких не знаходиться у читачів. Списування книг проводиться за спеціальним актом списування, який затверджується адміністрацією бібліотеки (акти в системі зберігати не потрібно).
- Вести облік виданих книг читачам. Тут слід виділити два режими роботи: видача книг читачеві та прийом книг, що повертаються в бібліотеку. При видачі книг фіксується, коли та який примірник книги було видано даному читачеві, коли читач повинен повернути цей примірник. При поверненні книги читачем перевіряється відповідність інвентарного номера книги, що повертається, інвентарному номеру виданої книги; у разі відповідності повернена книга ставиться на полицю в бібліотеці. Історія читання книг не відображається, отже, після повернення книги дані про її видачу знищуються.
- Проводити списання загублених читачем книг за спеціальним актом списання чи заміни, що підписується адміністратором бібліотеки (акти в системі зберігати не потрібно).
- Проводити закриття абонемента читача, тобто видалення даних про читача. Закриття абонемента дозволяється у випадку, коли читач хоче виписатись з бібліотеки та не є її боржником (у нього на руках не знаходиться жодної книги).


Читач повинен мати можливість вирішувати такі задачі:
- Переглядати системний каталог – перелік галузей знань, книги з яких зберігаються в бібліотеці.
- За вибраною галуззю знань отримати перелік наявних в бібліотеці книг.
- Для вибраної книги отримати інвентарний номер вільного примірника книги або повідомлення про те, що вільних примірників немає. У випадку відсутності примірників в бібліотеці читач повинен мати можливість дізнатись найближчу дату повернення примірника книги. Читачу не повинна надаватись інформація про те, в яких читачів на руках є примірники потрібної йому книги.
- Для обраного автора отримати список книг, що є в бібліотеці.


Адміністратор повинен мати можливість вирішувати такі задачі:
- Отримувати відомості про читачів, що є боржниками бібліотеки, тобто не повернули вчасно примірники взятих книг.
- Отримувати відомості про вартість конкретної книги; це необхідно для того, щоб встановити можливість повернення вартості загубленої читачем книги або можливість заміни її іншою книгою.



--

Завдання 2

Змінити побудовану ER-модель так, щоб забезпечувалась робота з такою інформацією:
- історія видачі книг;
- історія списання/заміни книг у разі загублення їх читачем;
- дати можливість адміністрації отримувати інформацію про непопулярні книги, тобто книги, які не видавались нікому за останні 2 роки;
- дати можливість бібліотекарям проводити списання непопулярних книг;
- дати можливість адміністрації отримувати інформацію про найпопулярніші книги; це необхідно для замовлення додаткових примірників;
- дати можливість видавати книги на фіксований період (напр.. 2 тижні) з можливістю подальшого продовження терміну;
- відображати (спрощено) грошові потоки.